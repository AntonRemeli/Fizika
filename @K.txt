Témák órákra bontása	Az óra témája (tankönyvi lecke) vagy funkciója	Célok, feladatok	Fejlesztési terület	Ismeretanyag

1.	3.1 Honnan ered a természetről nyert tudásunk?	 Mi a szerepe tudásunkban a tapasztalatnak? Hogyanrögzíthetjük, hogyan adhatjuk át másoknak tapasztalatainkat? Mikor mondhatjuk, hogy értjük egyjelenség okát? Miben segíthet minket a megszerzett tudás?	Objektív (ellenőrizhető) ismeretre tervszerűen végzett megfigyelések vagy kísérletek értelmezése útján juthatunk. Magyarázatainkat sejtések, feltevések, szabályok, modellek vagy törvények formájában fogalmazhatjuk meg.	Kísérlet, megfigyelés, modell, törvény, objektív-szubjektív, ok-okozat, indoklás.
2.
3.2 Mozgások leírása
Hogyan értelmezhető a mozgás? Mit jelent a mozgás viszonylagossága?
A mozgások leírása, az ehhez szükséges mennyiségek, jellemzők ismerete, biztos használata. Az egyenes vonalú egyenletes és az egyenletesen gyorsuló mozgás; a szabadesés gyorsulása fogalmának ismerete és alapvető összefüggéseinek alkalmazása.
Másodperc, perc, óra, nap, évszak, év, elmozdulás, út, sebesség, gyorsulás, szabadesés gyorsulása.
3–4.
3.3 Éggömb és földgömb
Hogyan (mihez képest) adhatom meg helyzetemet vagy más testek helyzetét a térben? Hogyan mérhetem meg a közvetlenül nem elérhető testek távolságát? Milyen összefüggéseket ismerhetek föl térképek segítségével?
Az arányosság, hasonlóság mérhetővé teszi a közvetlenül nem elérhetőt is (háromszögelés, Thalész tétel) Az égitestek (Földről látható) helyzete alapján tájolhatunk (gnómon, észak-dél). A Föld és az égitestek egymáshoz viszonyított helyzete alapján megadható az égi térkép (csillagképek) és a földi koordináták is (fokhálózat)
Térkép, égtáj, arányosság, méretarány, háromszögelés, fokhálózat, GPS.
5–6.
3.4 Az égi óra
Hogyan (mihez képest) adhatom meg egy időtartam hosszát?  Mi az év, az évszak, a nap hosszának mértéke? 
Hogyan határozható meg az idő a forgó Föld felszínének különböző pontjain?
Az időegységeket az ókortól kezdve periodikus csillagászati jelenségek segítségével adták meg (év, évszak, nap).
Egy hely földrajzi szélességét a Sarkcsillag látóhatárral bezárt szögével, hosszúsági fokát pedig az angliai Greenwich helyzetéhez viszonyítva adják meg.
Ciklikus változás, nap, év, évszak, napfordulók, nap- és földközéppontú világkép, időzóna.
7–8.
3.5 Állandóság és változás
Mitől függ a változások iránya és gyorsasága?
Mikor alakul ki egyensúly, mikor megfordíthatatlan egy változás?
A kémiai reakciók sebességét az anyagi minőség, a hőmérséklet és a katalizátorok szabják meg. Zárt rendszerben dinamikus egyensúly áll be, nyílt rendszerekben egyirányú vagy ismétlődő folyamatok indulnak meg.
Reakciósebesség, energiaigényes és energiatermelő folyamat, aktiválási energia, katalizátor, indikátor, dinamikus egyensúly, zárt és nyílt rendszer.
9–11.
3.6 Lendület és erő
Miért jellemzi jobban mozgó testet a lendülete, mint a sebessége? Hogyan jelentkezik a mindennapokban a lendületmegmaradás?
Mi okozza a mozgásállapot megváltozását? Hogyan jelenik meg a súrlódás a mindennapokban?
Hogyan hatnak egymásra a testek érintkezés nélkül? Mit jelent a kétféle mágneses, illetve elektromos töltés? Mi a hasonlóság és különbözőség a mágneses, elektrosztatikus és gravitációs jelenségek között? Az elektromosság, mágnesesség és tömegvonzás, mint kölcsönhatás megismerése.
A jelenségek közös jellemzőinek felfedezése. A lendület megmaradás felismerése a mindennapokban: – rakétameghajtás. A lendületmegmaradás felismerése zárt rendszerben.
A változások okainak és összefüggéseinek megismerése. Newton, I és III. törvényének kvalitatív, II törvényének kvantitatív ismerete és alkalmazása. Centripetális erő ismerete és felismerése mindennapi alkalmazásokban. A súly és a súlytalanság fogalmának ismerete.
A mágnesesség, az elektromos mező, a tömegvonzás ismerete. A súly és a súlytalanság fogalmának ismerete.
Lendület, tömeg, lendület-megmaradás.
Tömeg, tehetetlenség, lendület, fizikai törvény, centripetális erő, súrlódás, súrlódási erő, tömegvonzás, súly, erő mértékegységei.
Mágneses pólusok, elektromos töltések, térerősség, mező, tömegvonzás, súlytalanság, elektron.
12–17.
Áttekintés, ismétlés, rendszerezés, ellenőrzés

SOKASÁG: HALMAZÁLLAPOTOK
18.
3.9 Gázok halmazállapota (Gáz van) 
 A halmazállapot felismerése.   Milyen változások mehetnek végbe a gázban, és hogy an változnak közben a jellemzői?
Az gáztörvények (Boyle–Mariotte, Gay–Lussac-törvények) kvalitatív ismerete és alkalmazása. A Kelvin-skála és a Celsius-skála kapcsolatának ismerete.
Térfogat, nyomás, sűrűség, hőmérséklet, hőmérsékleti skála, abszolút nulla fok.
19.
3.10 Folyadékok
Egyszerű bizonyítás a fizikában matematika segítségével. Mitől folyadék a folyadék?
A nyomás, hidrosztatikai nyomás meghatározása. Elemi feladatmegoldás készsége, Arkhimédész törvényének ismerete. Az úszás, lebegés, merülés feltételeinek megállapítása és következtetések levonása. .Hidraulikus emelő működési elvének felismerése a mindennapokban.
Úszás, lebegés, merülés, hidrosztatikai nyomás, felhajtóerő.
20.
3.11 Áramlás
Milyen élettani hatása van az áramlásnak? Miben különbözik a nyugvó és áramló gáz és folyadék? "Folyó az erekben".
Bernoulli-elv és hatásai megjelenésének, porlasztásnak felismerése a mindennapokban folyadékok és gázok esetében.
Áramlás, örvény, porlasztó.
21–23.
Áttekintés, ismétlés, rendszerezés, ellenőrzés

A GÉP FOROG (MECHANIKA): MUNKA ÉS ENERGIA, KÜLSŐ ERŐK (FÖLDRAJZ), KERINGÉS, LÉGZÉS, MOZGÁS
24–25.
3.12 Arisztotelész Kozmosza. Időjárás
Milyen energia, hogyan idézi elő az időjárás változásait?  
Hogyan függ össze a levegő mozgása, hőmérséklete és a csapadék-képződés?
 A legtöbb időjárási jelenség közvetve vagy közvetlenül a Nap energiájának egyenlőtlen eloszlására vezethető vissza.
A fölemelkedő levegő lehűl, a bármilyen okból lehűlő levegőből a vízgőz a harmatponton kicsapódik.
Áramló hideg és meleg levegő találkozásakor (frontok) örvénylő légáramlatok keletkeznek (ciklonok, anticiklonok).
Légnyomás, szél, relatív páratartalom, hőmérő, barométer, harmatpont, ciklon, anticiklon, időjárási front.
26.
3.13 Vizek a talajban
Mi szabja meg a folyóvizek mennyiségét, áramlásuk sebességét?
Hogyan juthatunk jó minőségű vízhez, hogyan gazdálkodhatunk vele?
 A csapadék nagy része a talajon átáramolva jut a felszín alatti és a felszíni vízfolyásokba.
A felszín alatti vizek a gravitáció hatására a vízzáró rétegeket követve áramlanak. 
Feladatunk a talaj, a felszín alatti vizek és a folyók természetéhez alkalmazkodó életmód megtalálása és követése.
Talaj, árvíz, talajvíz, rétegvíz.
27.
3.14 Energiát adunk
Mi a kapcsolat a munka és az energia között? Miért nincs örökmozgó? A reverzibilis és irreverzibilis folyamatok megkülönböztetése konkrét példákban.
Az energia, munka fogalmának ismerete, elemi alkalmazása. A különböző mechanikai energiafajták ismerete. Egyszerű kvantitatív összefüggések ismerete és alkalmazása. Megfordítható és megfordíthatatlan folyamatok megkülönböztetése.
Munka, energia, gyorsítási, emelési munka, mozgási, helyzeti energia, energiafajta, hő, munka/energia mértékegységei.
28.
3.15 Teljesítmény
Mi a teljesítmény?
Néhány mindennap használatos gép hatásfoka, valamint a 100%-os hatásfok elérésének fizikai lehetetlenségének felismerése: Egyszerű gépek felismerése és ésszerű használata a mindennapokban.
Teljesítmény, hatásfok, egyszerű gép, teljesítmény mértékegysége.
29–30.
3.16 Mozduló élőlények 
Mi és hogyan magyarázható mechanikai elvek segítségével a mozgás és a légzés módjából?
Vázrendszerünk az emelő elvén működik. Az ízületek segítségével elmozduló csontokat az izmok együttműködése juttatja a kívánt helyzetbe.
A tüdőbe a mellkas térfogat-, ill. a tüdő nyomásváltozása miatt áramlik be a levegő. 
Emelő, vázizom, csont, inak, hajlító és feszítő izom, ízület, be- és kilégzés.
31–32.
3.17 Vérkeringés 
Mi a vér keringésének (ható) oka és funkciója? Mi biztosítja az egyirányúságot?
Hogyan alkalmazkodik a keringési rendszer a változó igényekhez?
Mi veszélyezteti az egészséges működést?
 Az egyirányú vérkeringést a szív munkája, a szívben és erekben levő billentyűk működése okozza.
Az érfalak átmérőjének és rugalmasságának csökkenése (érelmeszesedés), a rögképződés (trombózis) és a szívizom elhalása (infarktus) a keringési rendszer veszélyes zavarai.
Vérerek, szív, billentyűk, artéria, véna, kis- és nagyvérkör, vérnyomás, kockázati tényező, infarktus, trombózis. 
33–36.
Áttekintés, ismétlés, rendszerezés, ellenőrzés

FORMÁK ÉS ARÁNYOK: KÉMIA, BIOKÉMIA, OPTIKA
37–38.
3.18 Szépség és egészség 
Milyen testekben, jelenségekben figyelhetünk meg állandó arányokat?
Milyen arányokat érzünk szépnek, vonzónak vagy megnyugtatónak?
Hogyan fejezhetjük ki az arányok változását?
Miből gondoljuk, hogy az anyag atomokból áll? Hogyan „láthatunk bele” egy molekula belsejébe: hogyan ismerhetjük meg szerkezetét és alakját?
Milyen tulajdonságok függenek a molekulák szerkezetétől?
Mi szabja meg az anyagok kölcsönös vonzódását vagy elkülönülését? 
A görög gondolkodók szerint a szépség és egészség a jó arányokkal, a pusztulás és betegség pedig ezek megbomlásával magyarázható.
Az anyagmennyiségek vagy tömegek változó arányait a koncentráció és a százalék fogalma segítségével adhatjuk meg.
A kémia tárgya a változatlan arányban kapcsolt elemek: a vegyületek vizsgálata.
A vegyületek állandó tömegarányait úgy tudjuk magyarázni, ha föltételezzük, hogy ezeket jellemző tömegű részecskék, atomok kapcsolódása hozza létre (összegképlet).
A nagymolekulákat legegyszerűbben jellemző viselkedésű atomcsoportok (funkciós csoportok) mozaikjaként írhatjuk le. 
Sok fizikai-kémia tulajdonság a molekulák közti vonzóerő nagyságától függ.
A molekulák tulajdonságait az apoláros és poláros atomcsoportok aránya és elhelyezkedése is befolyásolja.
Keverék, oldat, vegyület, ötvözet, oldat, koncentráció, összegképlet, szerkezeti képlet, atomcsoportú, poláros és apoláros csoport.
39–40.
3.19 Atomi kirakós játék: az atomcsoportok. Rácstípusok
Mi magyarázza a szilárd anyagok tartását, térbeli rendezettségét?
Mi az oka, hogy a szilárd anyagok egy része vezeti az áramot (fémek), más részük csak megolvasztva vagy oldva (ionok), harmadik részük pedig szigetel?
Hogyan jöhet létre rend, szabályos szerkezet a folyadékok határfelületén?
A szilárd anyagok szabályos belső szerkezetét kristályrács alkotja.
Elektromos tér hatására a fémekben elektronok mozdulnak el (delokalizált elektronok).
Az ionrácsos vegyületek szigetelők, mert ezekben helyhez kötött anionok és kationok vannak a rácspontokon. Oldásuk vagy olvasztásuk után ezek már elmozdulhatnak, így az ionok vezetik az áramot.
Az ionrácsos vegyületek összegképlete az alkotó ionok arányát jelzi (töltésegyensúly valósul meg).
Poláros és apoláros csoportot is tartalmazó molekulák (felületaktív anyagok) poláros és apoláros folyadék (vagy levegő) határán rendezett szerkezetű hártyákat alkotnak.  
Kristályrács, elektron, fém, ion, anion, kation. 
41–42.
3.20 Egyre kisebb – mégis ugyanaz Felépítés és lebontás
Miért van szükségük egymásra a növényeknek és az állatoknak? 
Mi a kapcsolat a légzés és a táplálkozás között?
Hogyan kapcsolja össze az anyagcseréjük az élőlényeket?
Az élővilágban az autotróf élőlények felépítő folyamatai hozzák létre azokat a nagymolekulákat, melyek az összes heterotróf élőlény energiaforrásai. 
A lebontó, élősködő, ragadozó és növényevő fajok valamennyien heterotrófok.
Az élőlények anyagcseréjük révén segíthetik is egymást (szimbiózis) és versenytársak is lehetnek.
Cellulóz, keményítő, fehérjék, felépítés, lebontás (hidrolízis), kicsapódás.
43–44.
3,21 Néhány alapegységből sokféle építmény. Anyagcsere
Mi a szerepe az egyes szerveknek a tápanyagok lebontásában és a felépítésben?
Milyen mennyiségi és minőségi feltételei vannak az egészséges táplálékozásnak?
Az emésztés: hidrolízis. Ennek során szénhidrátokat, fehérjéket és lipideket (zsírszerű anyagokat) bontunk alkotórészeikre.
A felszívott tápanyagokat a vér a sejtekbe szállítja, ahol oxidálódnak, vagy más, felépítő folyamatokban vesznek részt.
A kiválasztás feladata a vérben keringő anyagok helyes arányának fenntartása.
A felépítő és lebontó anyagcsere aránya szabja meg a testalkatot, belső elvárásaink a magunkról alkotott testképet.
Az ételek tartósítására akkor van szükség, ha hosszabb időn át szeretnénk elkerülni, hogy abban lebontó élőlények (gombák, baktériumok) szaporodjanak el.
Emésztés, felszívás, raktározás, kiválasztás, vitamin, tartósítószer, testalkat.
45.
3.22 Felépítés és lebontás
Miért van szükségük egymásra a növényeknek és az állatoknak? 
Mi a kapcsolat a légzés és a táplálkozás között?
Hogyan kapcsolja össze az anyagcseréjük az élőlényeket?
Az élővilágban az autotróf élőlények felépítő folyamatai hozzák létre azokat a nagymolekulákat, melyek az összes heterotróf élőlény energiaforrásai. 
A lebontó, élősködő, ragadozó és növényevő fajok valamennyien heterotrófok.

Cellulóz, keményítő, fehérjék, felépítés, lebontás (hidrolízis), kicsapódás.
46.
3.23 Anyagáramlás szervezetünkben 
Mi a szerepe az egyes szerveknek a tápanyagok lebontásában és a felépítésben?
Milyen mennyiségi és minőségi feltételei vannak az egészséges táplálkozásnak?
Az emésztés: hidrolízis. Ennek során szénhidrátokat, fehérjéket és lipideket (zsírszerű anyagokat) bontunk alkotórészeikre.
A felszívott tápanyagokat a vér a sejtekbe szállítja, ahol oxidálódnak, vagy más, felépítő folyamatokban vesznek részt.
A kiválasztás feladata a vérben keringő anyagok helyes arányának fenntartása.
A felépítő és lebontó anyagcsere aránya szabja meg a testalkatot, belső elvárásaink a magunkról alkotott testképet.
Az ételek tartósítására akkor van szükség, ha hosszabb időn át szeretnénk elkerülni, hogy abban lebontó élőlények (gombák, baktériumok) szaporodjanak el.
Emésztés, felszívás, raktározás, kiválasztás, vitamin, tartósítószer, testalkat.
47–48.
3.24 Hullámok
Miben különbözik egymástól a test mozgása és a hullám terjedése?  Milyen mechanikai hullámfajták vannak?
A hullám felismerése a mindennapokban. A hullám jellemzőinek azonosítása a mindennapi jelenségekben. A terjedési sebesség, a hullámhossz és a frekvencia összefüggésének alkalmazása egyszerű számolási és megfigyeli feladatokban. Interferencia megfigyelése és kvalitatív leírása. 
Hullám, terjedés, terjedési sebesség, rezgésidő, frekvencia, terjedési sebesség, interferencia, amplitúdó, hang.
49–50.
3.25 Optika
Milyennek látjuk a világot a fény segítségével és miért éppen így? Miről szól az optika? 
A fénysugár útjának leírás. A fényvisszaverődés, a fénytörés jelensége és alapvető kvalitatív szabályainak megállapítása.  A sík, a domború és a homorú tükör leképezési szabályainak vizsgálata és gyakorlati alkalmazásai. Képalkotás ismerete a törési törvény egyszerű alkalmazása esetén. Síktükör képalkotásának ismerete. A tükrök és lencsék alkalmazása a mindennapokban. A látszólagos és valódi kép megkülönböztetése.
Fényforrás, fénysugár, tükör, lencse, visszaverődés, fénytörés, teljes visszaverődés, valódi-, látszólagos kép.
51.
3.26 A fény mint hullám 
Hogyan terjed a fény? Honnan származik a fény színe? 
Annak ismerete, hogy a fény elektromágneses hullám. A fény színének, erősségének és a hullámtulajdonságnak kvalitatív kapcsolata. A szivárvány keletkezésének leírása. A színek frekvenciaszabálya és a fénytörés frekvenciafüggésének következményei a mindennapokban. Az elektromágneses hullám tulajdonságainak ismerete, példák a gyakorlati alkalmazásokra. A spektrum különböző tartományaiban: mikrohullámú sütő, rádióhullámok, rádió, tv stb.)
A fény, mint elektromágneses hullám, fényelhajlás színbontás, színkeverés.
52–55.
Áttekintés, ismétlés, rendszerezés, ellenőrzés

A SZERVEZET: KIBERNETIKA, IMMUNITÁS, HORMONOK, IDEGRENDSZER
56–57.
3.27 Gép és ember. 
A hormonok
Hogyan érhető el egy szervezet belső állandósága, miközben a külső körülmények folyamatosan változnak?
Milyen úton szereznek tudomást egymás állapotáról sejtjeink, szerveink? Hogyan befolyásolják egymás működését?
Milyen következményekkel járhat a szerveink közötti információáramlás megszakadása? 
Az élőlények és a bonyolult gépek működése szabályozott: bennük negatív visszacsatolások útján viszonylagos belső állandóság valósul meg. 
A szabályozott működés feltétele a részek közti kommunikáció (információcsere). Ennek egyik útja az élőlényekben kémiai: hormonális szabályozás.
A hormonok életműködéseket gyorsítanak vagy gátolnak, a testnedvek útján áramlanak és azokra a célsejtekre hatnak, melyek felületén megfelelő befogadó molekula (receptor) van.
Sokszor nem a belső állandóság, hanem a környezet kihívásaira adott küzdelem a megfelelő válasz (stresszhelyzet). Erre a szervezet a tartalékok gyors mozgósításával válaszol.
Szabályozás, visszacsatolás, hormon, inzulin, cukorbetegség, stressz, adrenalin.
58–59.
3.28 A reflex: válaszadás Az idegrendszer
Hogyan jönnek létre és mi célt szolgálnak a bennünk keletkező érzetek? Mi a szerepe az érzelmeknek?
Mitől függ az, hogy mit veszünk észre vagy mit tartunk fontosnak a külvilág jeleiből?
Hogyan hatnak és miért veszélyesek a tudatmódosító szerek?
A reflexek a külvilág ingereire adott válaszok, melyeket az idegsejtek közvetítenek.
Az ingerek érzeteket keltenek, ezeket értelmezzük (tudatosan vagy öntudatlanul rendezzük) és minősítjük is (érzelmek).
Az idegsejtjeink közti információátadást módosító szerek a drogok, melyek torzítják azok működését (hozzászokás, függőség).
A helyes érzékelés és kiegyensúlyozott érzelmek a külső és belső világ közti összhang megteremtését szolgálják.
Idegsejt, reflex, inger, érzet, ingerületátvivő anyag, drog, függőség, figyelem, illúzió.
60–61.
3.29 A fertőzések megelőzése.
Az immunitás
Mi a fertőzések oka, és hogyan válhat ellenük védetté a szervezet?
Mi módon különböztetjük meg saját testünk anyagait az idegenektől?
Hogyan befolyásolja testi-lelki állapotunk a betegségekre való hajlamot?
Immunrendszerünk a felszíni nagymolekulák (antigének) alapján különbözteti meg saját egészséges sejtjeinket az idegenektől vagy saját rendellenes működésű (pl. fertőzött) sejtjeinktől.
Aktív immunitás akkor alakul ki, ha a szervezet megtanulta az ellenanyag termelést egy bizonyos idegen antigénnel szemben. Ezt használják ki a védőoltások.
Az idegi, hormonális és immunrendszer kölcsönhatásban áll egymással. A problémákkal való aktív megküzdés növeli a kórokozókkal való megküzdés hatékonyságát is.
Immunitás, higiéné, védőoltás, vércsoport, antigén, antitest, gyulladás, allergia, AIDS.
62.
3.30 Külvilág és „belvilág”. A viselkedés
Mi történik bennünk tanulás közben? Mitől függ a tanulás hatékonysága, tartóssága?
Mire, meddig és miért emlékezünk? Mit felejtünk el? 
A tanulás a viselkedés adaptív megváltozása a tapasztalatok hatására.
Tanuláskor kapcsolatok jönnek létre vagy erősödnek meg addig külön-álló idegi területek között (ingertársítás, asszociációk).
A tanulás eredményét az emlékezet rögzíti és teszi újból fölidézhetővé.
Tanult viselkedés, feltétlen és feltételes reflex, emlékezet, gondolati séma.
63–64.
Áttekintés, ismétlés, rendszerezés, ellenőrzés

ELEMI RÉSZEK, AZ ANYAG SZERKEZETE: ATOMFIZIKA, MAGFIZIKA
65.
3.1 Részecske és hullám
Hogy lehet valami egyszerre hullám és részecske? Miért is érdekes ez a kérdés? A részecske- és a hullámtulajdonság jellemzőinek felismerése a fény esetén, a kettősség tudatosítása. 
A részecske- és a hullámtulajdonság jellemzőinek felismerése a fény esetén, a kettősség tudatosítása. A fotocella működése alapjának ismerete, a fény „részecsketermészetének” megjelenési formái. A fényelektromos jelenség leírása.
Foton, fénysebesség, elektronhullám.
66.
3.2 Vonzás és taszítás
MI az atom? Hogyan fedezték fel a láthatatlan méreteket és szerkezetüket? A kísérletek és a gondolatkísérletek szerepe a megismerésben.
A kísérletek és a gondolatkísérletek, analógiák szerepe a megismerésben. Modellalkotás. Rutherford és Bohr modell leírása.
Atom, atommodellek, atommag, elektron.
67.
3.3 Az atommag összetétele
Miért lehetséges, ami nem az?
Modellalkotás arra, aminek korábbi tudásunk alapján nem lehetne lehetséges. A megismerés módszerei. A magerő tulajdonságainak következtető magyarázata. Atommagok stabilitásának feltétele. 
Magerő, nukleon, proton, neutron, kötési energia, tömeghiány, radioaktivitás. 
68.
3.4 Atommagok kettéválása, egyesülése
3.5 Atomi fizika a mindennapokban
Kísérletek kisméretű részecskékkel. Gondolatkísérlet után megvalósítás. A kutatók felelőssége 
Jó vagy rossz a rádióaktivitás?
A maghasadás oka és feltételei, a láncreakció elve. Az atomenergia fogalma, felhasználásának gyakorlati módja és elvi lehetőségei. Előnyök és hátrányok mérlegelése. A rádióaktivitás fajtái és jellemzőik. A rádióaktivitás többféle alkalmazása. Védekezés a rádióaktivitás negatív élettani hatásai ellen.
Maghasadás, magfúzió, láncreakció, kritikus tömeg, ellenőrzött- ellenőrizetlen energia-felszabadulás.. Rádióaktivitás. Alfa, béta, gammabomlás, felezési idő, aktivitás, dózis, áthatoló képesség.
69.
3.6 Az elektron a mindennapokban
Mi az áram és milyen mindennapi alkalmazásai vannak.
Az egyenáram fogalma, jellemzőinek ismerete, Ohm törvény felismerése és egyszerűbb alkalmazása. Az áram hatásainak megjelenése a mindennapokban. Védekezés az áram negatív élettani hatásaival szemben.
Áramerősség, ellenállás, vezető, félvezető, szigetelő.
70.
Áttekintés, ismétlés, rendszerezés, ellenőrzés

AZ ÉREM KÉT OLDALA: GENETIKA, SZEXUALITÁS
71–72.
3.7–3.9 A rejtett terv
 A genetika kibontakozása
Mely tulajdonságaink öröklődnek és milyen mértékben? 
Mik az öröklődés törvényszerűségei? 
Miben különböznek a minőségi és a mennyiségi jellegek? 
Hogyan lehet következtetni a szülői tulajdonságokból a gyermekekére? 
Minden sejt sejtből lesz: ivartalan szaporodáskor testi sejtekből, ivaros szaporodás esetén az ivarsejtek egyesüléséből keletkező zigótából. 
A tulajdonságok egy része öröklött. Az ivarosan szaporodó élőlényeknél (a diploid sejtekben) ezt felerészben a hím-, felerészben a női ivarsejt génjei határozzák meg. 
A jellegek többsége mennyiségi: sok gén és a környezet kölcsönhatása szabja meg. 
Az emberi öröklés klasszikus vizsgálati módszere a családfák nyomon követése.
Gén, ivarsejt, ivaros és ivartalan szaporodás, haploid, diploid, homozigóta, heterozigóta, domináns és recesszív, családfa, genetikai sokféleség, beltenyésztés.
73–74.
3.10. Állandóság és változékonyság (az öröklődés) Molekuláris genetika
Miből vannak, hol találhatók, és hogyan működnek a gének? Mi rögzíti bennük az információt? Hogyan adják át sejtről sejtre és nemzedékről nemzedékre? 
Mi módon változhat meg az átadott információ? Milyen hatása lehet ennek az egyénre és a fajra?
Az örökítő anyag a DNS. Ebben négyféle szerves bázis molekularészlet sorrendje hordozza az információt. Az átadás a DNS megkettőződése során történik meg.
Az információ részben a fehérjék aminosav sorrendjére vonatkozik, részben más DNS-szakaszok működését befolyásolja. 
A mutációk a DNS öröklődő megváltozásai, gyakoriságukat mutagén hatások fokozhatják.
DNS, megkettőződés, mutáció, mutagén hatás.
75–76.
3.11 Lehetőség és elköteleződés
Mi szabja meg, hogy egy soksejtű szervezetben melyik gén mikor és meddig működjön?
Hogyan jön létre testünk bonyolult összhangja? Mikor szükséges és mikor veszélyes a sejtek pusztulása és osztódása?
Mit jelent a rákos sejtburjánzás, hogyan vehető észre és kerülhető el?
A sejttípusok elköteleződése (specializálódás) genetikai program alapján valósul meg. Ennek során bizonyos gének működésbe lépnek, mások tartósan gátoltak maradnak. Ez a mintázat az osztódások során fennmarad, vagy hormonális jelekre módosul.
Az ellenőrizetlen sejtburjánzás rákos gócot okoz. Gyakoriságát bizonyos tényezők fokozhatják. Korai felismerésük növeli a gyógyítás és gyógyulás esélyét. 
Genetikai program, specializálódás, jóindulatú és rosszindulatú rák, rákkeltő hatás.
77–78.
3.12-13. A különbségek genetikája, Nők és férfiak. Szexualitás
Mi szabja meg az emberek nemét és mely tulajdonságaink függenek nemünktől? 
Hogyan jönnek létre ivarsejtjeink, miben különböznek egymástól és testi sejtjeinktől?
Hogyan működnek nemi szerveink? 
Nemünket a nemi kromoszómák különbsége, és ennek következtében az eltérő hormonális hatások szabják meg.
Az ivarsejtekben a teljes kromoszómaszám fele található meg.
A női szervezet a petefészekben ciklikusan, a férfi a herékben folyamatosan hozza létre az ivarsejteket. 
Testi és ivari kromoszómák, számtartó és számfelező sejtosztódás, ivarsejtek, zigóta, nemi jellegek, nemi szervek, nemi ciklus, ovuláció, menstruáció.
79.
3.14. Életút
Mikor és hol kezdődik életünk? 
Miben különbözik születés előtti és utáni életünk? Mit és hogyan tanulunk meg magzati korunkban és később? Hogyan alakul ki a személyiségünk?
Mi és miért történik az öregedés során?
A megtermékenyítés a petevezetékben, a magzati fejlődés az anyaméhben zajlik. 
A magzatot az anya szervezete védi és táplálja. A csecsemő majd a kisgyermek személyisége a szülőkkel való kölcsönhatás során bontakozik ki.
Egyedfejlődésünk során a hibák felhalmozódása révén öregedés indul meg.
Megtermékenyítés, beágyazódás, magzat, méhlepény, köldökzsinór, utánzás, fejlődés, öregedés, élethossz növelő és csökkentő hatások.
80–81.
Áttekintés, ismétlés, rendszerezés, ellenőrzés

KIBONTAKOZÁS: CSILLAGÁSZAT, GEOLÓGIA, EVOLÚCIÓBIOLÓGIA
82.
3.15 A Naprendszer fölfedezése
3.16 A Világegyetem
A Naprendszernek sem a szerkezetét, sem a keletkezését nem egyszerű felfedezni. És egyik sem teljesen lezárt folyamat.
Az idő- és térfogalom mélyítése, az időbeli tájékozódás fejlesztése a különböző léptékű folyamatok megismerése során.
A csillag, bolygó, megkülönböztetése. A vonalas színkép és a hélium felfedezése.
Szemléletes kép a táguló világegyetem elméletéről. A csillagfejlődés hatása a földi életre. A csillagfejlődés kvalitatív leírása. A csillagfejlődés és a magfúzió kapcsolata.
Naprendszer, csillag, bolygó, árapály.
Csillag, galaxis, Univerzum, Föld-típusú bolygó, szupernóva, Tejút, Big bang.
83–84.
3.17–3.18 A Föld felépítésének megismerése
Mi magyarázza a kontinensek/ kőzetlemezek mozgását, helyét, élővilágát? 
Milyen képet mutatnak a rengéshullámok a Föld belsejéről? Milyen földtani folyamatok okozzák és kísérik a kőzetlemezek mozgását? 
Milyen magyarázatot ad a lemez tektonika a földrengések és a vulkanikusan aktív területek térbeli eloszlására? 
Milyen kőzetlemez fajtákat ismerünk? Előrejelezhetők-e a földrengések?
A kontinensvándorlás elmélet alapján új, mozgó földfelszín modell született. 
A Föld felszínét kőzetburok lemezek borítják. 
A Föld belső felépítését a földrengéshullámok alapján tárták föl. 
A kőzetlemezek mozgásával magyarázzuk a földtani folyamatok (földrengés, vulkánkitörés, hegységképződés) kialakulását.
Kontinesvándorlás, lemez tektonika, földrengéshullámok, kőzetlemezek, ásvány, kőzet, földköpeny, földmag, alábukó kőzetlemez, vulkanizmus, utóvulkáni működés. 
85.
3.19 Az élővilág evolúciója
Milyen jelek utalnak a fajok átalakulására? Hogyan értelmezhetők ezek a tapasztalatok? 
Mi a változások hatóereje? Kis lépésekben vagy ugrásszerűen zajlik? 
Van-e iránya? 
Az élőlények alkalmazkodnak környezetükhöz. 
Változásaik során megőrzik múltjuk jeleit, ebből következtethetünk leszármazásukra.
Az alkalmazkodásban szerepet játszik a szelekció: a környezethez jobban alkalmazkodó egyedek szaporodási előnye, és öröklött tulajdonságait biztosító génváltozatok elterjedése.
Evolúció, alkalmazkodás, szelekció, törzsfa.
86.
3.20-21 A Föld múltja
Mikor és hogyan keletkezhetett az élet? 
Milyen szerepe volt az élőlényeknek a Föld átalakulásában? 
Hogyan hatottak az éghajlatváltozások az élővilágra? Mitől függ a fajok túlélése vagy kipusztulása?
AZ ősi oxigénmentes légkörben létrejöhettek szerves molekulák. 
Az élőlények befolyásolták egymás változásait (koevolúciól.
A nagy éghajlatváltozások vagy kozmikus katasztrófák kihalási hullámokat indítottak el, de új fajok keletkezését, maradványfajok kialakulását és a fennmaradók elterjedési területének változását is okozhatták.
Őslégkör, koevolúció, jégkorszak,





87.
3.22-23 A természet átalakítása
Miben különbözik az ember az állatoktól - és miben hasonlítunk legközelebbi rokonainkra?
Mi biztosítja az emberi csoportok összetartását, együttműködését? 
Hogyan befolyásolták a járványok az emberi történelmet? 
Miként hatott az emberi gazdálkodás a Föld élővilágára?
Az ember gondolkodása, tudatos környezet átalakítása, gazdag társas kapcsolatai révén új szintet jelentett az élővilág evolúciójában. 
Az emberi csoportokat összetartó és elkülönítő erők feszültsége történelemformáló erő. 
A gazdálkodás gyakran természetrombolást, a fajgazdagság csökkenését eredményezte.
Homo sapiens, csoportnorma, család, morál, mesterséges kiválogatás, természeti kár, szikesedés.
88–89.
Áttekintés, ismétlés, rendszerezés, ellenőrzés

EGYÜTTÉLÉS, ÖKOLÓGIA
90.
3.24–3.25 Ökológiai kölcsönhatások
Mit értünk egy élőlény ökológiai környezetén? 
Hogyan osztják fel az élőlények az erőforrásokat? Mi szabja meg, hogy mely élőlények élhetnek együtt? 
Mi szab határt a populációk növekedésének? 
Mi biztosítja egy életközösség stabilitását?
Az ökológiai környezet a korlátozó tényezők összessége. A tűrőképességi görbékkel magyarázhatjuk az együtt élő fajok kölcsönhatásait. 
A populációméret változásának dinamikáját az ökológiai kölcsönhatások szabják meg. 
Az életközösségek sokfélesége és stabilitása összefügg egymással.
Ökológia, környezeti tényező, Liebig-elv, tűrőképesség, niche, versengés, szimbiózis, kompetíció, populáció, biológiai sokféleség (diverzitás).
91.
3.26 Társas viselkedések
Hogyan függ össze az élőlények szaporodási módja, társas viselkedése és élőhelyük adottságai? Mi a szerepe az agressziónak és a segítőkészségnek a faj fennmaradásában? 
Mi a különbség az emberi és állati agresszió és segítőkészség között?
Az agresszió és segítőkészség lehetővé teszi a környezeti erőforrások optimális kihasználását.
Az embernél tanult viselkedések / etikai normák befolyásolják magatartásmintázatainkat.
Agresszió, segítőkészség, territórium, ivadékgondozás, öröklött és tanult viselkedésformák.
92.
3.27 Anyag és energiaáramlás. Gaia 
Mi határozza meg az életközösségekben az egyes csoportok egyedszámát, tömegét, arányát?
Hogyan vesz részt az élővilág a földi anyagáramlásban? 
Hogyan változatta meg a geoszférák anyagi összetételét az élet? Hogyan kapcsolódik az emberi gazdálkodás ebbe a folyamatba? Milyen problémákat okoz ezzel?
Az élőlények helyét az ökológiai piramisban anyag- és energiahasznosítási módjuk (autotróf, heterotróf) szabja meg. Fontos szerepet játszanak a fotoszintézis révén a szerves eredetű üledékes kőzetek (kőolaj) és a talaj, valamint a szervetlen mészkő képződésében. A légköri oxigén biogén eredetű, mennyisége szabályozott (Gaia). 
Az ember a fosszilis energiahordozók felhasználásával és gazdálkodásával (mezőgazdaság) megváltoztatta az anyagáramlások sebességét.
Ökológiai piramis, termelő, fogyasztó, lebontó szervezetek, 
bio- és geokémiai ciklusok, Gaia-elmélet.
93.
3.28–3.29 Természet- és környezetvédelem
Milyen környezeti kihívásokkal kell szembenéznünk? Hogyan csökkenthetjük a fosszilis energiafelhasználás mértékét? 
Fenntartható-e tartósan a modern fogyasztói társadalom?
Az energiakrízis az alternatív (megújuló) energiaforrások arányának növelésével és az energiafogyasztás csökkentésével mérsékelhető.
A környezeti terhelés a technológiától, az egy főre eső fogyasztásból és az összlétszámból számolható ki.

94.
3.30 Fogyasztói létforma és az egészség
Hogyan alakítsuk közvetlen és tágabb környezetünket, életmódunkat? 
Mi a fennmaradás feltétele?
A fenntarthatóság a környezet anyag- és energiaáramlási ciklusaival összhangban álló szelíd technológiával és életmóddal érhető el. 
Az egészség is összefügg a megtalált és követett célokkal.

95–96.
Áttekintés, ismétlés, rendszerezés, ellenőrzés

Év végi áttekintés, projektmunka
97–108.
Projektmunka, áttekintés

