

1. A Föld kőrül nagy sebességgel mozgó űrhajóból „űrsétára” indul egy űrhajós. Kell-e tartania attól, hogy lemarad az űrhajótól? Miért?

<br><br>
2. Az 1 m magasan levő állványról, a közéjük helyezett rugóval, szétlöktek két testet. Földet érésükig az első 3kg tömegű test - a szétlökés miatt — 50 cm-rel, a másik 75 cm-rel távolodott el vízszintes irányban. Mennyi a másik test tömege?

<br><br>
3.  Mekkora az ólom sűrűsége (kg/m<sup>3</sup>, g/cm<sup>3</sup> és kg/liter mértékegységben) , ha belőle 2 dm<sup>3</sup> térfogatú test tömege 22,6 kg?

<br><br>
4. Egy autó tömege 1000 kg, sebessége 36 km/h.  Mekkora a lendülete kg*m/s mértékegységben?
<br><br>
5.  Mekkora a lendületváltozása annak a testnek, amelyet 20 N nagyságú erőhatás 5 másodpercig gyorsított? Miért nem hiányzik  a feladat megoldásához a test tömegének ismerete?

<br><br>
6.  Az 1200 kg tömegű test 5 m/s<sup>2</sup> állandó gyorsulással mozog. Mekkora a gyorsító erő nagysága?
<br><br>
7.  Két, egymásra merőleges erőhatás közül az egyik 4 N , a másik 3 N nagyságú. Mekkora az eredőjük? (Szerkesztéssel, és ha tudjuk, számolással is határozzuk meg az eredő erő nagyságát.)

<br><br>
8.  Sima, vízszintes felületű asztalon egymás mellé helyeztek egy 3 kg és egy 5 kg tömegű kockát. A hátul levő 5 kg-os testet 40 N nagyságú erővel tolják. Mekkora gyorsulással mozog a két egymáshoz nyomódó test, ha a súrlódástól eltekintünk? Ebben az esetben mekkora erővel nyomják egymást a testek?
 <br><br>
9.  Amikor egy szánkót a havon húznak. 0,02 a csúszási súrlódási együttható. Mekkora erővel
lehet ezt a szánkót egyenletesen húzni, ha tömege a rajta ülő gyerek tömegével együtt 75 kg? Mekkora súrlódási erő fékezi ezt a szánkót, ha nem sétálva, hanem futva húzzuk?

  <br><br>
10. Hogyan változik a két test közötti graivitációs vonzás nagysága, ha
(a) a változatlan távolságú testek közül az elsőt kétszer akkora tömegűre cseréljük?
(b) mindkét testet kétszer akkora tömegűre cseréljük?
(c) a változatlan tömegű testek távolságát megduplázzuk?
 <br><br>'
